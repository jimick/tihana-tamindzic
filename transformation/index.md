---
layout: default
title: Transformacija
path: transformation
lang: hr
---

Transformacija.

Zgodna riječ, zar ne?

Zvuči dobro, mislite, dajte odmah tri.

Dogovoreno. Uz jedan uvjet. Da mislite to što
kažete i da kažete to mislite.

Jer poziv na transformaciju je kao poziv na buđenje, gdje vaš svijet vidite novim, naspavanim očima. Samo što...ne možemo probuditi osobu koja se pravi da spava.

Slažete se sa mnom?

Izvrsno!

Transformacija je proces koji rezultira nepovratno novim originalom. To je puno više od pukog oduzimanja ili dodavanja faktora. Original doda novu torbicu i par cipela i misli da je drugačiji. No, je li?

Koliko puta vam se dogodilo da ste napravili nešto drugačije, govoreći to je to, sad će napokon stvari krenuti na bolje. Kao na primjer upisali ste se u teretanu, pročitali knjigu, asertivno ste iznijeli što vas muči  na sastanku odjela, odlučili ste da odsad djeca idu spavati u 21h i ni minutu kasnije. Složit ćete se sa mnom da je motivacija za promjenom ekstremno visoka u početku, jer ste, napokon, napravili nešto novo, nešto drugačije. I svaka čast na hrabrosti! No to ne znači da ćete smršaviti jer ste tereteni dali xy kuna, to ne znači da živite u praksi usvojena teorijska znanja iz knjige, to ne znači da ćete na sastanku ostati asertivni kad vam netko digne živac i to ne znači da ćete biti dovoljno dosljedni i snažni da djeca baš svaku večer idu spavati u 21h.

Ili ste odlučili nabaviti nešto novo, misleći da će vam se sad napokon osmjehnuti sreća kada dobijete tu diplomu, date taj otkaz, kupite taj mobitel, otplatite taj kredit ili se napokon odselite u inozemstvo. Ništa vas ne sprečava, zar ne? To je je jedina stvar koja vas dijeli od sreće. Pogrešno. Nakon što početni entuzijazam koji se generirao nekim novitetom u životu malo splasne, vidite da vas muče iste stvari iako živite u Kanadi, imate najnoviji mobitel, imate drugi bolje plaćen posao: jer tu je i diploma, nemate kredit. I da demoni koji su vas proganjali vas proganjaju još uvijek bez obzira na to gdje se sakrili ili bolje rečeno, iza čega.

Bolje vam je da ste si dobri sami sa sobom iz vrlo jednostavnog razloga, provodite 24 sata dnevno s tom osobom. S tim jednim glasićem kojeg ne možete ušutkati ne pored najglasnije zvučnika. Glasić koji može postati vaš najbolji prijatelj ili najgori neprijatelj. On vam jasno govori da nije potrebno nešto **IMATI** (mobitel, novi posao, druga država) niti nešto **RADITI** (vježbati u teretani, čitati knjigu, tjerati djecu u krevet) da biste **BILI**. Da biste bili sretni, strpljivi, spokojni, hrabri, sexy, pametni, zen. Što god.

Ako se ponekad osjećate kao Sizif  i čini vam se da nešto radite pogrešno, odahnite. Jer sve što radite je savršeno ispravno, samo ispravite redoslijed. **Prvo odlučujemo BITI nešto, a iz toga proizlazi sve ostalo.** Prvo odlučim biti uspješna i iz te energije i stava djelujem i dobivam rezultate. Prvo definiram Tko želim biti i pustim da to kreira moje okolnosti, jer samo  se na taj način neću uloviti da se zadovoljavam s manjim i da sam nezadovoljna, zar ne?

Transformacija zadire puno dublje u onaj naš BITI, u onaj glasić koji stalno nešto priča, u utkane vrijednosti i uvjerenja osobe, u stvari koje čine našu istinu. Samo ga trebamo čuti i dobro razaznati  od mnoštva drugih glasića koje čujemo: mamin, bakin, učiteljev, veroučiteljev, hrvatski, kršćanski, veganski, Itd. Čuti pravi glasić jest jednako dobiti odgovor na ono strašno pitanje što zapravo želimo! Jednom kada tu dođe do pomaka, do aha-trenutka, sve što nadalje radimo ili priskrbljujemo nosi drugačiju notu. Melodiju onoga Tko smo mi.

Busamo se u prsa da želimo slobodu, a nismo ni svjesni da smo zatočenici vlastitih ograničavajućih uvjerenja i misli. I onda, ako patimo od kronične glavobolje, ispijajući tablete protiv bolova samo kratkotrajno rješavamo naš problem. Zašto? Jer smo samo eliminirali posljedicu. Uzrok glavobolje vrlo vjerojatno leži u nečemu što nas muči. A dok ne riješimo UZROK, problem će nam se vraćati kao bumerang, zar ne?

Eto to je transformacija.

Zanima vas još? [Idemo na kavu]({{ site.baseurl }}contact).

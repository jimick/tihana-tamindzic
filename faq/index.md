---
layout: default
title: Što je coaching?
path: faq
lang: hr
class: "page-collapsable"
---

## 1.) Što je *coaching*?

###Partnerski odnos u kojem *coach* pomaže klijentu ostvariti njegov cilj.

Koje god prirode on bio. To je odnos koji nadahnjuje i vodi klijenta k povećavanju iskorištavanja svog osobnog i profesionalnog potencijala. Proces koji izaziva uvide, nove poglede i mogućnosti.  *Coachevi* kroz razgovor i  pitanja pomažu klijentu identificirati njegove vlastite ciljeve (želje, talente, snove, ograničenja, strahove), te podsjećajući ga na njegovo samopouzdanje i vještine, ubrzavaju  postizanje rezultata.

Drugim riječima, kad odjednom postanete svjesni da  ne dobivate rezltate koje očekujete, uobičajena reakcija je negiranje ili promjena nečega što radite. Međutim, žurba na akciju bez zaustavljanja i promišljanja o uvjerenjima i vrijednostima koje tvore dio (nesvjesnog) vas, utječu na vaše izbore i ograničavaju postizanje kvalitetnog rezultata.

Od sportaša, preko domaćica do poslovnih ljudi, kvalitetan coaching  nezamjenjiv je faktor izvrsnosti. *Coaching* je proces koji je osmišljen na način da stvara rezultate, optimira izvedbu i time pomaže klijentu  poboljšati sveukupnu  kvalitetu  života. Suradnja iz koje klijent izlazi kao osvještena, proaktivna i zadovoljna individua koja je ovladala svojim vrlinama i manama te zna kada odigrati koju kartu.




## 2.) Čime se *coaching* bavi?

Onime što klijenta zaokuplja. Što ga muči. Tema može biti emocionalne prirode, može biti poslovne prirode. Bitno je da postoji pitanje odnosno nešto što klijent želi razriješiti, zaliječiti ili postići. 

Ljepota leži u tome da izvrsnost postignuta na bilo kojem polju, osobito na onom osobnom, utječe na sve aspekte klijentovog života.

###*Coaching* okreće leđa onome što je bilo. Gleda ono što je sad i što može biti.

Bitno je naglasiti da se *coaching* ne bavi prošlošću i onime što je klijenta nekada kočilo. *Coaching* je vrlo praktičan, okreće leđa onome što je bilo i gleda ono što je sad i što može biti. Koristi one resurse koje klijent trenutno posjeduje, izmamljuje nove uvide i hrabro slijedi klijenta u njegovom akcijskom planu i utrci prema naprijed.

<iframe width="420" height="315" src="http://www.youtube.com/embed/UY75MQte4RU" frameborder="0" allowfullscreen></iframe>


## 3.) 	Koja korist od *coachinga*?

Kako biste ustvrdili ima li za vas kakve koristi od *coachinga*, počnite od artikuliranja što točno želite postići. Jednom kada imate ideju o željenom cilju, _coaching_ susreti mogu poslužiti kao izvrstan individualizirani alat i sredstvo lakšeg postizanja željenog cilja. 

>*Čovjek promašuje 100% udaraca na koje se nikad ne odluči*.<small>Wayne Gretzky </small>

Istina je da se *coaching* temelji na principu razgovora, odnosno da *coach* pita a klijent odgovara. Međutim to ne znači pasivan položaj klijenta. Taj odnos je partnerski odnos te zahtjeva od klijenta rad. Zapitajte se jeste li spremni:

•	 raditi na sebi?
•	 biti iskreni sami sa sobom?
•	 biti odgovorni za svoja djela
•	 biti dosljedni
•	 promotriti situaciju iz ostala 3 kuta?
•	 posvetiti vrijeme i energiju stvaranju  života kakvog želite?
•	 istjerati započeto do kraja?

Ako  ste na  sva pitanja odgovorili potvrdno, onda vama *coaching* može pomoći da rastete i napredujete.

###Sada je najbolje vrijeme da prestanete odgađati.


## 4.) Koji su rezultati _coachinga_?

Kažu da klijenti ponovno postaju autentične i kreativne individue. Autentične u smislu da ponovno postaju autori svoga života (od starolatinskog _authenticus_  koji dolazi od riječi _author_; od starogrčkog _authentikos_, koji dolazi od riječi _authentēs_: onaj koji djeluje neovisno). Dok kad kažem kreativne, mislim na onu životnu kreativnost koja vidi mogućnost izvan okvira trenutno ponuđenih opcija.

Ciljani rezultati svakog _coachinga_ su:

1. *Dugoročna izvrsnost u izvedbi*
Klijent zadovoljava objektivne standarde discipline odnosno teme oko koje se odvija _coaching_.


2. *Samo korekcija*
Kvalitetno _coachani_ klijenti mogu primijetiti kada im ide dobro a kada ne. I sposobni su samostalno napraviti     korekciju u trenutku dok se sam događaj odvija, neovisno od _coacha_.

3. *Samo generacija*
Uvijek u svakom pogledu možemo napredovati i iz svakog iskustva nešto naučiti, primijeniti. Kvalitetno _coachani_ klijenti to znaju.


## 5.) Tko je *coach*?

>*Coach je osoba kojoj možete vjerovati i koja može usmjeriti vašu pažnju s problema na rješenja – jer vi ste puno više nego što mislite da jeste...* <small>J. Overdurf, NLP trener i *coach* </small>

*Coach*  poštuje činjenicu da je klijent stručnjak u području  svoga života i da on zapravo zna najbolje. Vjeruje da je klijent sam  po sebi domišljat i potpun. 

Posao _coacha_ je da razumije na koji način klijent vidi, odnosno interpretira svijet, kako se ponaša, koje navike posjeduje, kako se izražava, u kojem raspoloženju živi. _Coach_ je u stanju osvijestiti klijentu tu strukturu interpretacije i učiniti je dostupnom za željene modifikacije. Da bi to postigao, mora moći promatrati način na koji klijent promatra te biti u stanju verbalizirati to natrag klijentu.


> *Jezik postoji kao tip igre koji se održava na životu i ima smisla jedino u kontekstu svijeta stvorenog od samog tvorga jezika.* <small>Wittgestein</small>

Coach je u stanju promijeniti klijentov doživljaj onoga što mu se događa tako da mu učini dostupnim nove distinkcije (različitosti, osvještavanje nečega što se gledalo a nije vidjelo) i navike koje potom postaju trajni dio klijentove strukture interpretacije. To radi pomoću uvođenja novog jezika, doslovno novih riječi, koje zauzvrat omogućavaju klijentu nova zapažanja. Tako se rađaju distinkcije koje znače trajnu promjenu. Jednostavnije, kad vam netko osvijesti mrlju na košulji koju nosite (napravi tu distinkciju i nazove mrlju mrljom) više se ne možete praviti da ona ne postoji. Klijent je taj koji poduzima akciju, jednostavno zbog toga što sada ne može zanemariti postojanje toga nečega, odnosno oblači čistu košulju.



## 6.) Kakav je odnos klijenta i *coacha*?

> *Coaching je profesija ljubavi. Ne možete coachati ljude ako ih ne volite.* <small>Eddie Robinson</small>

*Coach* ne čini ništa umjesto klijenta, ne govori klijentu što da radi i ne sudi je li to što radi dobro ili loše. *Coacheva* zadaća je da u klijentu probudi sposobnost i odgovornost za svoje postupke. Shvatite ga kao najboljeg prijatelja koji gleda isključivo vašu dobrobit.

Taj odnos krasi obostrano

1. *poštovanje*. Bit poštovanja je prihvaćanje drugoga onakvim kakvim jest i onakvim kakvim se predstavljaju.
2. *Povjerenje*. Povjerenje je dar koji odlučimo pokloniti nekome.
3. *Sloboda izražavanja*. Dijeljenje bez osude i obrane.



## 7.) Od kuda početi?

Prije nego se klijent odluči za svoga *coacha*, vrlo je važno da se oni slažu na onoj osnovnoj razini i da klijent vidi može li i želi li zapravo  raditi s određenim _coachem_. Zato postoji mogućnost  da se klijent i *coach* nađu, porazgovaraju te definiraju logističke detalje (učestalost, trajanje, lokaciju, itd.), temelje međusobnog odnosa i ciljeve samog *coachinga*.


Uvijek se možemo dogovoriti za kavu  <coach@tihanatamindzic.com>



## 8.) Kad mogu očekivati pomak?

*Coaching* je zapravo alat koji uvodi klijenta u novu dimenziju rada na sebi. I iako započinje na samom susretu, klijent se uči pristupati na preispitujući način prema samom sebi tijekom cijelog budnog dana. Neki rezultati vidljivi su odmah nakon prvog susreta, neki nakon 2,3 mjeseca, a ima i onih koji se ukažu nakon pola godine do godine dana.

> *Čovjek koji je gospodar strpljenja je majstor za sve ostalo.* <small>George Savile</small>

Živimo u potrošačkom društvu gdje bismo željeli da nam se sve napravi odmah i sad. Međutim, trajne vrijednosti i korjenite promjene  grade se vremenom. Ništa se ne događa preko noći i bolje je da odmah budeš toga svjestan. Za rad na sebi potrebno je strpljenje i ustrajnost.



## 9.) Tko mi garantira rezultat?




Kako sve ne bi ostalo na pukim riječima, pokazala je nedavna studija ICF-a (International Coaching Federation). Osobe koje su bile *coachane* prijavile su niz prednosti,  mahom  u poslovnom okruženju, naspram onih koje se nisu upustile u *coaching*:

•	povećana samosvjesnost 68%

•	poboljšana kvaliteta života 43%

•	učinkovitije postavlanje ciljeva 62%

•	poboljšane komunikacijske vještine 40%

•	uravnoteženiji život 61%

•	smanjen stres 57%

•	bolje poznavalje sebe 53%

•	povećano samopouzdanje 52%


###Problem je mogućnost strelovitog napretka.



## 10.) Kako znam da je tako nešto za mene za mene?

### Napravite mali test. Postavite sebi pitanja:

  * Koliko ste puta radili bolje, dulje i više i zaista bili zadovoljni rezultatom?
 

  * Koliko ste se puta odlučili uvesti promjenu od sljedećeg ponedjeljka, jednom kada smršavite ili budete imali dovoljno vremena i novaca?
  

  * Koliko ste si snova uskratili jer niste baš sad eto nije pravi trenutak?
  

  * Koliko ste _self-help_ literature pročitali bez ikakvih rezultata?
  

  * Čini li vam se da imate sve a opet niste sretni?
  

  * Koliko ste puta razgovarali s prijateljima o tome što biste trebali napraviti i 	sve je uvijek ostalo samo na razgovoru?
  


  * Kada ste zadnji put uložili u sebe?
  


  * Što vi zapravo želite?



## 11.) Postoje li preduvjeti?

Klijent obično dolazi s određenom temom koju bi volio raščlaniti.

A preduvjet za sam _coaching_ je pristanak. Otvorenost. Želja da date šansu sebi.

Preduvjet je da krenete. Jer jednom kada napravite prvi korak, energija se pokreće. Prvi korak vuče za sobom drugi korak, i treći i četvrti. Prije nego što se snađete, stvarate. Postajete kreativni autor svoje stvarnosti.



## 12.) Zašto baš Tihana?

A zašto ne?

Mislite da treba pričekati...još malo Googlati...odustati od cijele stvari...jeste li ikada u životu napravili pogrešnu procjenu?

Kako znate da je ne radite upravo sada...?

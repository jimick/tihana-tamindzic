---
layout: default
title: Tihana Tamindžić
weight: 2
---

## Ukratko

Tihana Tamindžić

vjeruje da ne postoji ništa što nas sprečava da iskoristimo svoj puni potencijal i budemo ono što želimo biti osim nas samih i zato sebi svakodnevno postavlja nove izazove, a tek onda drugima. Vesela i radoznala, uvijek spremna pomoći, objašnjava da coachingom uživa stvarati dragocjenu priliku drugima za vlaste pobjede: „Daj čovjeku ribu i nahranio si ga tog dana. Nauči ga da je ulovi i nahranio si ga doživotno.“, uvijek ponavlja. Tvrdi da kao coach, nema ljepšeg prizora do osnaženog i ozarenog klijenta. Uvjerena je da u zdravom tijelu živi zdrav duh i zato će uvijek otići s vama trčati, planinariti, nabacivati se s loptom ili jednostavno smijati se do suza u parku.

<img src="{% asset_path 2cb.jpg %}" class="img-responsive" alt="Tihana Tamindžić">

Kao profesorica engleskog i francuskog jezika radom u struci pretočila je teorijska znanja metodike i pedagogije u praksu, odvojila je za edukaciju coachinga i onu trenera osobnog razvoja par godina u Nizozemskoj, sudjelovala i održavala brojne internacionalne treninge osobnog razvoja i coachinga, zajedno s kolegama osnovala Udrugu za osobni razvoj Syncro i Udrugu za mlade Synergy Croatia, instruktorica je Hrvatske škole Outward Bound u mirovanju, transformacijski coach, Nlp praktičar i interni trener osobnog razvoja i prodajnih vještina u Allianzu. Proizvod produhovljenog i poslovnog svijeta, Tihana je definitivno uvijek za akciju.

Vjeruje da svatko od nas u sebi već nosi svo znanje potrebno da kreira najbolji život za sebe. Vidi *coaching* kao proces koji pomaže: izvući na vidjelo to znanje, sagledati situaciju iz dosad previđene perspektive i preuzeti kormilo svog života. *Coach* postavlja pitanje, klijent pronalazi odgovor.

Usavršila se u području NLP-a i poseban interes pokazuje u implementiranju te discipline modeliranja izvrsnosti u brzi poslovni svijet lidera i *managera*, gdje se trenutno i nalazi. Primjenjena verzija NLP-a u prodaji, organizaciji i rukovođenju pokazala se vrlo pragmatičnom i uspješnom jer daje odgovor na pitanje koja je razlika koja čini razliku uspješnih i zadovoljnih poslovnih ljudi?

Trenutno djeluje kao **transformacijski trener**, **NLP praktičar** i **interni trener prodajnih vještina** u Allianzu. Proizvod produhovljenog i poslovnog svijeta, Tihana je definitivno uvijek za akciju.

Mi smo neograničena  mogućnost.

Usudite se biti neustrašivo učinkoviti.

## Za one koji žele znati više...

Završila sam IV. gimnaziju i Filozofski fakultet u Zagrebu te postala stručna u području engleskog i francuskog jezika i književnosti. Privlačila me pomisao rada u nastavi zbog direktnog utjecaja u oblikovanje i obrazovanje mladih ljudi. Kroz ulogu profesorice engleskog i francuskog jezika i književnosti radila sam u osnovnim školama, srednjim školama i školama stranih jezika. Moje privatne poduke nikada nisu isključivo one iz gramatike ili konverzacije, one su redovito oplemenjene osobnim razvojem tako da mi je osim novca nagrada elan i zadovoljstvo klijenta.

### Uživam u podučavanju. Najveća nagrada mi je elan i zadovoljstvo klijenta.

Oduvijek me zanimao način na koji ljudi funkcioniraju, zašto rade stvari koje rade, zašto ne promjene obrasce koje ponavljaju a ne koriste im. Dovraga zašto? Pa sam se neformalno obrazovala u području psihologije, čitajući, istražujući ali i djelujući.

Zanimalo me i kako raditi s ljudima, koji pristup je najučinkovitiji kako bih ih potakla da oni sami naprave promjene nabolje u svom životu. Osim što sam istražujući taj fenomen razvila zavidnu emocionalnu inteligenciju,  imala sam sreće i da mi je profesorska struka nudila plaćenu praksu. Naravno da je teorija pedagogije, metodike i didaktike uvelike pomogla mojoj učinkovitosti, ali ipak ja, kao  pobornik iskustvenog učenja, do onih najzanimljivijih spoznaja došla sam u izravnom kontaktu s ljudima/mladima.

### Rano sam naučila da je edukacija proces, a ne cilj.

Prije nego što sam i pomislila ponuditi svoje usluge, odlučila sam u svoj osobni razvoj uložiti dvije godine. Tako sam većinu tog vremena provela u Nizozemskoj na treninzima osobnog razvoja, međunarodnog karaktera, [Synergy Grupe](//www.facebook.com/groups/32264792518/). Krenula sam kao sudionik, da bih preko pomoćnog trenera postala i glavni trener, tako da se sad  osjećam slobodnom nazvati trenericom osobnog razvoja. Završila sam i coaching trening  organizacije ["It's all About Doing"](http://www.itsallaboutdoing.nl). Coaching me privukao zbog svoje praktičnosti: ako nešto želiš, djeluj i ostvari rezultate. (Coelho bi rekao da će se cijeli svijet urotiti da to i dobiješ. Jeste li se ikad zapitali o kojem je "svijetu" riječ?). Odmah sam se bacila na praksu, tako da trenutno uživam podršku mnoštva zadovoljnih klijenata u Hrvatskoj i šire. Članica sam Hrvatske udruge za coaching i specijalnost mi je [life coaching](http://www.hr-coaching.hr).

### Praktična sam i želim vidjeti rezultate.

U Hrvatsku se konačno nisam vratila sa znanjem nizozemskog ali jesam sa željom da mogućnost osobnog razvoja ponudim široj masi te sam zajedno s kolegama osnovala poligon za osobni razvoj [Synergy Croatia](http://synergy-croatia.com/), organizaciju neformalnog obrazovanja, osobnog razvoja i međunarodne suradnje s ciljem podupiranja i poticanja razvoja kvalitete života i osnaživanjem pojedinaca za aktivno i odgovorno življenje. Synergy Croatia je sadadio [Međunarodne Synergy grupe](//www.facebook.com/groups/32264792518/) (International Synergy Group) s kojom dijelimo temeljne vrijednosti i viziju svijeta koji funkcionira za svakoga. International Synergy grupa okuplja 35 organizacija iz cijele Europe, ujedinjene u pružanju prilika za obrazovanje i razvoj pojedinaca, grupa i društva i cijelosti. Synergy Croatia je dosada okupila mnoge članove koji su je nastavili graditi i voditi. Ideja je rasla i narasla do [Syncra](http://www.syncro.hr), organizacije koja se bavi isključivo coachingom i pruža osobnu transformaciju kroz posebno kreiran petodnevni trening osobnog razvoja. Kolege su nastavile predvoditi Syncro.

### Vjerujem da su ljudi neograničena mogućnost

Rado se sjećam dana kada sam djelovala kao instruktorica iskustvenog učenja u prirodi u Hrvatskoj školi [Outward Bound](www.outwardbound.hr), gdje priroda i raznolike fizičke i mentalne aktivnosti u njoj služe kao alat za osobno unapređenje. Ciljevi škole su omogućiti ljudima da spoznaju vlastite mogućnosti te da zatim sami potaknu pozitivne promjene u okolini iz koje dolaze.

Avanturistički duh liječim raznovrsnim putovanjima i izletima, a želju za akcijom sportovima. Ispunjava me pomagati drugima, uvijek imajući na umu Tzuovu krilaticu: "Daj čovjeku ribu i nahranio si ga tog dana. Nauči ga da je ulovi i nahranio si ga doživotno." Više od svega volim svjež zrak i smijeh, po mogućnosti serviran zajedno. I gorljivi sam zagovornik ljepote u svakom ljudskom biću.

Moć neurolingvističkog programiranja ostavlja vrlo jak utisak na mene zbog svoje sposobnosti da matematičkom točnoću objasni osobni razvoj, otkrije kamen spoticanja i instalira rješenje. NLP je definitivno snažan lajtmotiv moga rada. Na praktičarski HNLP trening sam se upustila 2011. godine ([www.format-in.hr](http://www.format-in.hr)) a Masterski Pure NLP je trenutno završavam ([www.komunikacija.net](http://www.komunikacija.net))

### "Manjak usmjerenja, ne manjak vremena stvara problem. Svi imamo 24 satni dan." <b>Zig Ziglar</b>

Trenutno radim u Allianzu kao interni trener prodajnih vještina. Iskustvo prodaje, višeslojnog poslovnog svijeta i brzih kvalitetnih rješenja dao je novu dimenziju mome shvaćanju osobne transformacije.  Zajedno sa svojim polaznicima brusim do detalja moć neverbalne komunikacije, djelotvornost učinkovitih i pravovremenih pitanja, dosljednost verbalnog izražavanja, vrijednost dinamičnih prezentacija i individualnu motivaciju, navike i ciljeve.

Znam što želim i kamo idem. Volim ono što radim i radim ono što volim.

Vjerujem da smo neograničena mogućnost.

Pozivam vas da se usudite biti neustrašivo učinkoviti.

[Kontaktirajte me →](/contact/)

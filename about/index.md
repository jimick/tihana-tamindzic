---
layout: default
title: Tihana Tamindžić
path: about
lang: hr
class: "page-collapsable"
---



vjeruje da ne postoji ništa što nas sprečava da iskoristimo svoj puni potencijal i budemo ono što želimo biti osim nas samih i zato prvo sebi svakodnevno postavlja nove izazove, a tek onda drugima. Trenutno radi na istrčavanju maratona. Vesela i radoznala, objašnjava da treninzima i _coachingom_ uživa stvarati podržavajuće okruženje i dragocjenu priliku kako bi svatko mogao odnijeti svoju pobjedu. Biti svoje remek-djelo. Tvrdi da kao trener i _coach_, nema ljepšeg prizora do osnaženog i ozarenog klijenta. Uvjerena je da u zdravom tijelu živi zdrav duh i zato će uvijek otići s vama trčati, planinariti, nabacivati se s loptom ili jednostavno smijati se do suza u parku.
Ah da, udala se i sad je Dragičević :)

![Tihana Tamindžić](/images/2.jpg)

 ***COACH***
 
•	Oxford Coaching and Mentoring school [OCM](http://www.theocm.co.uk/)
 
• *Coaching* edukacije; [Olde Vechte, Nizozemska] (http://www.synergytrainingsnl.com/)
 
• Član [ICF-a] (http://www.coachfederation.org/), [EMCC-a] (http://www.emccouncil.org/) i HUC-a

• Član Predsjedništva Hrvatske udruge za coaching [HUC] (http://www.hr-coaching.hr/) 
 
 
 
 
 **TRENER**
 
• Trenerske edukacije; [Olde Vechte, Nizozemska] (http://www.synergytrainingsnl.com/)

• Trenerske edukacije; [Outward Bound, Hrvatska] (http://www.outwardboundcroatia.com/)

• [Profesor] (http://www.ffzg.unizg.hr/)

• [NLP Practitioner] (http://kastrapeli.hr/)

• [NLP Master] (http://www.komunikacija.net/)
 
 
 
 **PODRUČJE RADA**
 
• razvoj individualnog i timskog potencijala u korporativnom svijetu

• individualni *coachinzi*

• Prodajni treninzi (bogato iskustvo rada s prodajnom mrežom Allianza i Bayera)

• *Leadership* treninzi

• [Škola trenera](http://www.elevate.hr/skolatrenera): edukacija onih koji prenose znanje grupama ljudi: edukatori, voditelji, treneri.
 
 
 
 

**Usudi se biti**

**svoje vlastito remek-djelo.**

## Za one koji žele znati više

Završila sam IV. gimnaziju i Filozofski fakultet u Zagrebu te postala stručna u području engleskog i francuskog jezika i književnosti. Privlačila me pomisao rada u nastavi zbog direktnog utjecaja u oblikovanje i obrazovanje mladih ljudi. Kroz ulogu profesorice imala sam priliku raditi u osnovnim školama, srednjim školama i školama stranih jezika. Moje privatne poduke nikada nisu isključivo one iz gramatike ili konverzacije, one su redovito oplemenjene osobnim razvojem tako da mi je osim novca nagrada elan i zadovoljstvo klijenta.

### Rano sam naučila da je edukacija proces a ne cilj.

Oduvijek me zanimao način na koji ljudi funkcioniraju, zbog čega rade stvari koje rade, zbog čega ne promjene obrasce koje ponavljaju a ne koriste im. Dovraga zbog čega? Što ih pokreće? Kako to da je moja istina drugačija od tvoje istine? Što su to uvjerenja, kako nastaju i zbog čega su ponekad ograničavajuća? Pa sam se neformalno obrazovala u području psihologije, čitajući, istražujući ali i djelujući.

> Pravo putovanje na kojem dolazimo do otkrića ne sastoji se u traženju novih krajolika, već u novom načinu gledanja. <small>Marcel Proust</small>

Odlučila sam u svoj osobni razvoj uložiti dvije do tri godine. Tako sam većinu tog vremena provela u Nizozemskoj na međunarodnim treninzima osobnog razvoja, [Synergy Grupe](http://www.s-gr.com). Krenula sam kao sudionik, da bih se zadržala kao asistent. Završila sam i NLP _coaching_ trening organizacije „[Its all About Doing](http://www.itsallaboutdoing.nl)“. _Coaching_ me privukao zbog svoje jednostavnosti: ako nešto želiš, djeluj i ostvari rezultate. Samo moraš biti dovoljno spreman i hrabar vidjeti i ne pobjeći pred onim što zapravo gledaš cijelo vrijeme. Odmah sam se bacila na praksu, tako da trenutno uživam podršku mnogo zadovoljnih klijenata u Hrvatskoj i šire. Coach sam [Hrvatske udruge za _coaching_](http://www.hr-coaching.hr) i specijalnost mi je transformacijski odnosno ontološki _coaching_ kojeg sam izučila uz pomoć svog sada pokojnog mentora, iskusnog južnoafričkog ontološkog _coacha_ [Pata Grovea](www.trans4tech.wordpress.com/).

### Praktična sam i orijentirana na postizanje rezultata.

U Hrvatsku se konačno nisam vratila sa znanjem nizozemskog ali jesam sa željom da mogućnost osobnog razvoja ponudim Hrvatskoj te sam zajedno s kolegama osnovala [Synergy Croatia](http://www.synergy-croatia.com), udrugu neformalnog obrazovanja, osobnog razvoja i međunarodne suradnje s ciljem podupiranja i poticanja razvoja kvalitete života i osnaživanjem pojedinaca za aktivno i odgovorno življenje. Synergy Croatia je dio Međunarodne Synergy grupe s kojom dijeli temeljne vrijednosti i viziju svijeta koji funkcionira za svakoga a koja okuplja okuplja 35 organizacija iz cijele Europe. Dosada je okupila mnoge članove koji su je nastavili graditi i voditi. Ideja je rasla i narasla do [Syncra](http://www.syncro.hr), trening centra koji se bavi osobnom transformacijom kroz _Coaching_ trening i Syncro trening. Kolege su nastavile predvoditi Syncro.

> Naš najdublji strah nije da smo nesposobni. Naš najdublji strah je da smo moćni izvan svih granica. Naše svjetlo je to što nas plaši, ne naša tama. Pitamo se, Tko sam ja da budem briljantan, divan, talentiran, nevjerovatan? Ustvari, tko si ti da ne budeš? <small>Marianne Wiliamson</small>

### Vjerujem da su ljudi neograničena mogućnost.

Rado se sjećam dana kada sam aktivno djelovala kao instruktorica iskustvenog učenja u prirodi u Hrvatskoj  školi [Outward Bound](http://www.outwardbound.hr), gdje Velebit i hrvatska obala služe kao učionica;  planinarenje, penjanje u stijenu, kajakarenje i život u netaknutoj prirodi kao metoda a različite problemske, grupne i _coaching_ aktivnosti kao sredstvo osobnog unapređenja i pronalaženja uspavane snage i volje. Misija škole je omogućiti spoznaju vlastitih ograničenja, njihovo nadvladavanje te razvijanje predvodništva vlastitim primjerom. Jedno od njegovih  osnovih načela lijepo je opisano u citatu admirala Hoppera: „Brod je siguran u luci, ali to nije razlog njegovog postanka“.

> Ako misliš da su pustolovine opasne, isprobaj rutinu; ona je smrtonosna. <small>Paulo Coelho</small>

Moć neurolingvističkog programiranja ostavlja vrlo jak utisak na mene zbog svoje sposobnosti da matematičkom točnoću objasni osobni razvoj, otkrije kamen spoticanja i instalira rješenje. NLP je definitivno snažan lajtmotiv moga rada. Posebno me oplemenila moć jezika koju nudi meta i Milton model. Obzirom na moju lingvističku pozadinu, dala sam si truda i otkrila kako nije svejedno na koji način kažemo ono što mislimo i kako to dalje ima domino efekt na naše emocionalno i fizičko stanje a time i na našu budućnost. Trojedin pristup vrlo sličan onomu ontološkom. Praktičarskim vještinama me učila strpljiva Gordana Kastrapeli a uz pomoć Saše Tenodija sam postala Majstor.

> Što govoriš, to postojiš. <small>dječja mudrost</small>

Zadovoljstvo mi je bilo baviti se prevođenjem knjige Saše Tenodija Be Your Better Self, koja kroz primjenjenu psihologiju, NLP metode i životno iskustvo autora daje zaista praktičan i motivirajući priručnik osobnom unapređenju u današnjem svijetu.

> Ako radiš ono što si oduvijek radio, dobit ćeš ono što si uvijek dobivao. <small>Tony Robbins</small>

Gotovo tri godine bila sam dio Allianza kao interni trener prodajnih, komunikacijskih i prezentacijskih vještina. Iskustvo prodaje, višeslojnog poslovnog svijeta i brzih kvalitetnih rješenja dao je novu dimenziju mome shvaćanju osobne transformacije.  Zajedno sa svojim polaznicima brusila sam do detalja moć neverbalne komunikacije, učinkovito upravljanje vremenom, djelotvornost preciznih i pravovremenih pitanja, dosljednost verbalnog izražavanja, umijeće predvodništva, vrijednost dinamičnih prezentacija i individualnu motivaciju, navike i ciljeve.

> Nemoj reći da nemas dovoljno vremena. Darovan ti jednak broj sati dnevno kao i Hellen Keller, Pasteuru, Michaelangelou, Majci Terezi, Leonardu da Vinciju, Thomasu Jeffersonu i Albertu Einsteinu. <small>H. Jackson Brown Jr.</small>

Avanturistički duh i želju za akcijom liječim putovanjima i fizičkom aktivnošću. Trčanje, trekking, biciklizam, boks. Postoji jedna  neraskidiva i međusobno podržavajuća veza tijela, uma/jezika i emocija. Puno je toga što možemo naučiti ako obratimo pažnju na naše tijelo. Sport nam na najjednostavniji način pokazuje ograničenja unutar nas samih, izazove s kojima se suočavamo,  od čega smo sagrađeni i podsjeća nas onome čemu oduvijek stremimo.

> Daj da ti kažem nešto što već znaš. Život nije med i mlijeko. To je jedno vrlo okrutno mjesto koje će te baciti na koljena i ostaviti tamo trajno, ako mu dozvoliš. Nitko, ni ti ni ja, neće te udariti toliko jako kao život. Ali ne radi se o tome koliko jako ti udaraš, radi se o tome koliko udaraca možeš primiti a da se i dalje nastaviš kretati prema naprijed. Koliko možeš pretrpjeti a da se nastaviš kretati prema naprijed. Tako se pobjeđuje. Pa ako znaš koliko vrijediš i što zaslužuješ, idi tamo i uzmi to. Ali moraš biti spreman primiti udarce bez upiranja prstom i okrivljavanja drugih. To rade kukavice a ti nisi jedan od njih. Ti si bolji od toga! <small>Rocky Balboa</small>

**Pozivam vas da se usudite živjeti svoj život umjesto da on živi vas.**

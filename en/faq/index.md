---
layout: default
title: What is Coaching?
path: faq
lang: en
---

## 1.) Što je *coaching*?

> "Coaching je otkrivanje potencijala individue u svrhu optimiziranja njegove izvedbe. Pomaganje da individua uči sama umjesto da bude naučena." <small>Whitmore, J.</small>

*Coaching* je partnerski odnos koji nadahnjuje klijenta da poveća iskorištavanje svog osobnog i profesionalnog potencijala i snaga kroz proces koji izaziva uvide, drugačije perspektive i mogućnosti. Taj odnos krasi povjerljivost, međusobno poštovanje i uvažavanje. *Coachevi* kroz razgovor i postavljajući pitanja pomažu klijentu identificirati njegove ciljeve (želje, talente i snove), te dajući mu samopouzdanje i vještine, ubrzavaju njegovu samokaktualizaciju i postizanje rezultata.

### Partnerski odnos u kojem *coach* pomaže klijentu ostvariti njegov cilj.

Od sportaša, preko domaćica do poslovnih ljudi, kvalitetan *coaching* nezamjenjiv je faktor uspjeha. *Coaching* je proces koji je osmišljen na način da stvara rezultate, optimizira izvedbu i time pomaže klijentu poboljšati sveukupnu kvalitetu života. Suradnja iz koje klijent izlazi kao osvještena, proaktivna i zadovoljna individua koja je ovladala svojim vrlinama i manama te zna kada odigrati koju kartu.

### Coaching okreće leđa onome što je bilo. Gleda ono što je sad i što može biti.

Bitno je naglasiti da se *coaching* ne bavi prošlošću i onime što je klijenta nekada kočilo. *Coaching* je vrlo praktičan, okreće leđa onome što je bilo i gleda ono što je sad i što može biti. Koristi one resurse koje klijent trenutno posjeduje, izmamljuje nove uvide i hrabro slijedi klijenta u njegovom akcijskom planu i utrci prema naprijed.

<iframe width="420" height="315" src="http://www.youtube.com/embed/UY75MQte4RU" frameborder="0" allowfullscreen></iframe>

## 2.) Tko je coach?

> "Coach je osoba kojoj možete vjerovati i koja može usmjeriti vašu pažnju s problema na rješenja – jer vi ste puno više nego što mislite da jeste..." <small>J. Overdurf, NLP trener i coach</small>

*Coach* poštuje činjenicu da je klijent stručnjak u području svoga života i da on zapravo zna najbolje. Vjeruje da je klijent sam po sebi kreativan, domišljat i potpun. S tako postavljenim temeljima, *coacheva* odgovornost je da:

  * Potakne klijentovo osvještavanje samoga sebe
  * Otkrije, razjasni i uskladi se s onime što klijent želi postići
  * Pomoći klijentu postaviti mjerljive ciljeve i vremenski okvir
  * Izmami od klijenta njegova vlastita rješenja i strategije
  * Prati kao neupitna potpora
  * Drži klijenta vjerodostojnim i odgovornim
  * Fokusira klijenta na prvotnu želju i osobna uvjerenja
  * Zajedno s klijentom slavi njegove uspjehe

## 3.) Kakav je odnos klijenta i coacha/trenera?

> "Coaching je profesija ljubavi. Ne možete *coachati* ljude ako ih ne volite." <small>Eddie Robinson</small>

*Coach* ne čini ništa umjesto klijenta, ne govori klijentu što da radi i ne sudi je li to što radi dobro ili loše. *Coacheva* zadaća je da u klijentu probudi sposobnost i odgovornost za njegove postupke. Shvatite ga kao najboljeg prijatelja koji gleda isključivo vašu dobrobit u vidu rezultata.

### Jeste li ikada htjeli slaviti rođendan, ali da vam ga netko drugi organizira?

Kao *coach* naučila sam da bi svi moji klijenti htjeli slaviti rođendan ali bi htjeli da se torta napravi sama. Kada napokon shvate da se to neće dogoditi dok oni ne zasuču rukave, svima do jednoga oči zaiskre. Pripreme sve sastojke, a oni nadobudni nabave čak i specijalni kuhinjski pribor. Međutim kolača niotkuda. Početni elan je pao i oni su obeshrabreni. Tada zajedno pronađemo najfiniji recept i ja im vrijedno dodajem sastojak po sastojak, podsjećajući ih na omjer i primjećujući je li dovoljno pjenasto, dok oni sve lijepo ne umijese i ne ispeku. Onda tortu zajedno pojedemo i proslavimo rođendan u stilu.

## 4.) Tko mi garantira rezultat?

Tajna transformacije leži u tome da klijent vidi problem kao mogućnost i otvori vrata dosad neotkrivenoj paleti mogućnosti njegovog rješavanja. Iz toga izlazi zadovoljna, uspješna i intrinzično motivirana individua.

### Problem je mogućnost, ne kriza.

Kako sve ne bi ostalo na pukim riječima, pokazala je nedavna studija ICF-a (International Coaching Federation) . Osobe koje su bile coachane prijavile su niz prednosti,  mahom  u poslovnom okruženju, naspram onih koje se nisu upustile u coaching:

  * povećana samosvjesnost 68%
  * poboljšana kvaliteta života 43%
  * učinkovitije postavlanje ciljeva 62%
  * poboljšane komunikacijske vještine 40%
  * uravnoteženiji život 61%
  * smanjen stres 57%
  * bolje poznavalje sebe 53%
  * povećano samopouzdanje 52%

Na kraju, 100 % garancije nema.

## 5.) Kako izgledaju coaching susreti?

Bit *coachinga* su rezultati ali i zadovoljstvo, iskrica u oku i polet u nogama koji dolazi nakon toga. Neki rezultati vidljivi su odmah nakon prvog susreta, neki nakon 4 mjeseca, a ima i onih koji se ukažu nakon godine dana.

> "Čovjek koji je gospodar strpljenja je majstor za sve ostalo." <small>George Savile</small>

Živimo u potrošačkom društvu gdje bismo željeli da nam se sve napravi odmah i sad. Međutim, trajne vrijednosti i korjenite promjene grade se vremenom. Ništa se ne događa preko noći i bolje je da odmah budete toga svjesni. Za rad na sebi potrebno vam je strpljenje i ustrajnost

Shvatite *coaching* kao dugoročno ulaganje u vas same. Ako budete aktivno sudjelovali u susretima i odvažno se uhvatili u koštac sa situacijama koje vas izazivaju u životu, ne samo da će rezultati biti dugoročni, nego će zazivati i druge rezultate.

### Besplatna podrška tijekom trajanja coaching susreta.

Za vrijeme trajanja *coachinga* dostupna sam 0-24h za bilo kakva pitanja, nejasnoće ili podršku, telefonski ili putem maila. Potpuno besplatno.

Želite li dogovoriti *coaching* susrete ili imate pitanja, pošaljite mi mail na <coach@tihanatamindzic.com>.

## 6.) Kako znam da je transformacija za mene?

### Napravite mali test. Postavite si pitanja

  * Koliko ste puta radili bolje, dulje i više i zaista bili zadovoljni rezultatom?
  * Koliko ste se puta odlučili uvesti promjenu od slijedećeg ponedjeljka, kada smršavite ili budete imali dovoljno vremena i novaca?
  * Koliko ste si snova uskratili jer niste "dobili na lotu"?
  * Koliko ste „self-help“ literature pročitali bez ikakvih rezultata?
  * Čini li vam se da imate sve a opet niste sretni?
  * Koliko ste puta razgovarali s prijateljima o tome što biste trebali napraviti i sve je uvijek ostalo samo na razgovoru?
  * Kada ste zadnji put uložili u sebe?
  * Što vi zapravo želite?

## 7.) Koja korist od transformacijskog coachinga?

Kako biste ustvrdili ima li za vas kakve koristi od coachinga, počnite od artikuliranja što točno želite postići coachingom. Jednom kada imate ideju o željenom cilju, *coaching* susreti mogu poslužiti kao izvrstan alat u izgradnji strategije po vašoj mjeri i sredstvo lakog postizanja željenog cilja.

> "Čovjek promašuje 100% udaraca na koje se nikad ne odluči." <small>Wayne Gretzky</small>

Istina je da se *coaching* temelji da principu razgovora, odnosno da *coach* pita a klijent odgovara. Međutim to ne znači pasivan položaj klijenta. Taj odnos je partnerski odnos te zahtjeva od klijenta rad. Zapitajte se jeste li spremni:

  * raditi na sebi?
  * biti iskreni sami sa sobom?
  * biti odgovorni za svoja djela
  * biti dosljedni
  * promotriti situaciju iz 3 ostala kuta?
  * posvetiti vrijeme i energiju u stvaranju  života kakvog želite?
  * istjerati započeto do kraja?

Ako je ste sva pitanja odgovorili potvrdno, onda vama *coaching* može pomoći da rastete i napredujete.

### Sada je najbolje vrijeme da prestanete odgađati.

## 8.) Koji je preduvjet upuštanja u transformacijski coaching?

Prije nego se klijent odluči za svoga *coacha*, vrlo je važno da se oni slažu na onoj osnovnoj razini i da klijent vidi može li i želi li zapravo raditi s određenim *coachom*. Zato postoji mogućnost da se klijent i *coach* nađu, porazgovaraju te definiraju način (učestalost, trajanje, Skype/uživo) i ciljeve *coachinga*.

### Vi odlučujete: besplatan prvi susret.

To je vrijeme kada klijent provjerava kompetencije *coacha* i stvara dovoljnu razinu povjerenja. Susreti su besplatni i potencijalni klijent nema nikakvih obaveza prema *coachu*.

Želite li dogovoriti besplatni informativni sastanak, pošaljite mi mail na <coach@tihanatamindzic.com>.

## 9.) Koji je preduvjet upuštanja u transformacijski **trening**?

Preduvjet je pristanak. Otvorenost. Želja da nakon što ste pokušali sve vanjske alate i vještine, date šansu sebi. Preduvjet je da krenete. Jer jednom kada napravite prvi korak, kreativna energija se pokreće. Prvi korak vuče za sobom drugi korak, i treći i četvrti. Prije nego što se snađete, stvarate.

## 10.) Zašto baš Tihana Tamindžić?

A zašto ne?

Mislite da treba pričekati...još malo Googlati...odustati od cijele stvari...jeste li ikada u životu napravili pogrešnu procjenu?

Kako znate da je ne radite upravo sada...?
